<!DOCTYPE html>
<html>

<head>
    <meta http-equiv="Content-type" content="text/html; charset=utf-8" />
    <title></title>
    <style type="text/css">
        .left {
            font-size: large;
        }

        body {
            background: url(桃花源.png) no-repeat;
            /* 背景：URL（图片位置）不平铺 （适应网页大小的意思）*/
            background-size: cover;
            /* 不覆盖（不覆盖文字） */
        }

        ;
    </style>
    <script type="text/javascript" src="jQuery/jquery-3.4.1.js"></script>
</head>

<body>
    <h1>《桃花源记》</h1>
    <h3>作者：陶渊明 (魏晋)</h3>
    <div class="left">
        <div class="div">
            <p>晋太元中，武陵人捕鱼为业。</p>
        </div>
        <div class="div">
            <p>缘溪行，忘路之远近。</p>
        </div>
        <div class="div">
            <p>忽逢桃花林，夹岸数百步，中无杂树，芳草鲜美，落英缤纷，渔人甚异之。</p>
        </div>
        <div class="div">
            <p>复前行，欲穷其林。</p>
        </div>
        <div class="div">
            <p>林尽水源，便得一山，山有小口，仿佛若有光。</p>
        </div>
        <div class="div">
            <p>便舍船，从口入。</p>
        </div>
        <div class="div">
            <p>初极狭，才通人。</p>
        </div>
        <div class="div">
            <p>复行数十步，豁然开朗。</p>
        </div>
        <div class="div">
            <p>土地平旷，屋舍俨然，有良田美池桑竹之属。</p>
        </div>
        <div class="div">
            <p>阡陌交通，鸡犬相闻。</p>
        </div>
        <div class="div">
            <p>其中往来种作，男女衣着，悉如外人。</p>
        </div>
        <div class="div">
            <p>黄发垂髫，并怡然自乐。</p>
        </div>
        <div class="div">
            <p>见渔人，乃大惊，问所从来。</p>
        </div>
        <div class="div">
            <p>具答之。</p>
        </div>
        <div class="div">
            <p>村中闻有此人，咸来问讯。</p>
        </div>
        <div class="div">
            <p>自云先世避秦时乱，率妻子邑人来此绝境，不复出焉，遂与外人间隔。(间隔 一作：隔绝)</p>
        </div>
        <div class="div">
            <p>问今是何世，乃不知有汉，无论魏晋。</p>
        </div>
        <div class="div">
            <p>此人一一为具言所闻，皆叹惋。</p>
        </div>
        <div class="div">
            <p>余人各复延至其家，皆出酒食。</p>
        </div>
        <div class="div">
            <p>停数日，辞去。</p>
        </div>
        <div class="div">
            <p>此中人语云：“不足为外人道也。”</p>
        </div>
        <div class="div">
            <p>既出，得其船，便扶向路，处处志之。</p>
        </div>
        <div class="div">
            <p>及郡下，诣太守，说如此。</p>
        </div>
        <div class="div">
            <p>太守即遣人随其往，寻向所志，遂迷，不复得路。</p>
        </div>
        <div class="div">
            <p>南阳刘子骥，高尚士也，闻之，欣然规往。</p>
        </div>
        <div class="div">
            <p>未果，寻病终，后遂无问津者。</p>
        </div>
    </div>

    <script src="桃花源记.js"></script>
</body>

</html>